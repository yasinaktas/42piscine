Havuza hoşgeldin.
Ben Yasin Aktaş -> yaaktas
Seni çok güzel bir 4 hafta bekliyor.
Şu anda henüz ne yapacağını bilmiyor olabilirsin.
Bundan dolayı sana tecrübelerimi aktaracağım.

Öncelike basit terminal komutlarından başlayalım.
Ekranın altında iTerm iconuna tıkla. Karşına komutları yazabileceğin güzel bir ekran gelecek.
Tüm işlemlerimizi burada yapacağız. Klasör ve dosyalar oluşturacağız.

Öncelikle oraya pwd yaz ve hangi dizinde olduğunu kontrol et
Büyük ihtimalle ana dizindesin.
Şimdi cd desktop yazarak desktop'a git.
cd komutu klasörlere girmek ve çıkmak için kullanılır.
Tek başına cd yazarsan ana dizine geri dönersin.
cd klasör_adi yazarsan o klasöre girersin.
cd .. yazarsan klasörden çıkarsın.

Bulunduğun dizinde yeni bir klasör oluşturmak istersen mkdir klasör_ismi komutunu kullanmalısın.
Bu komutu yazdığında klasör oluşur fakat klasörün içine girmez. Tekrar cd komutu ile içine girmelisin.

İçerisine kod veya bilgi yazabilmek için dosyalara ihtiyacımız var. txt dosyaları gibi düşünebilirsin.
Bu dosyalar uzantısız olabilir veya ilerleyen zamanlar .c uzantılı olacaklar.
Dosya oluşturmak için touch dosya_ismi komutunu kullanıyoruz.
Uzantısı varsa sonuna eklemelisin. Mesela touch dosya_ismi.c gibi.
Dosyan oluştuktan sonra içerisine yazabilmek için vim dosya_ismi komutuyla dosyanın içine girmelisin.
Girdikten sonra seni vim ekranı karşılayacak ve bundan sonra bu ekranla çok ama çok içli dışlı olacaksın.
Bu ekrana geldiğinde yazı yazabilmek için öncelikle klavyendeki İ tuşuna basmalısın.
Bastıktan sonra altta INSERT yazısını göreceksin. Artık yazı yazabilirsin.
Yazma işlemin bittikten sonra kaydetmek için esc : w yapmalısın.
Yazıp çıkmak için esc : w q yapmalısın.

Bunları yaptıktan ve iyice öğrendikten sonra intra profiline gir.
Sağdan projeler sekmesine gir.
Alabileceğin tek bir proje var. O da shell00.
Gir ve kaydol.
Projenin sayfasına gir.
Orada bir repo linki çıkacak.
Projeni o repoya atmak zorundasın. Bunu yapmak çok kolay.
O linki kopyala.
Terminalde desktopa gel. (Bunu cd desktop yazarak yapabilirsin).
Sonra terminaline git clone repo_linki oluşturacağın_klasör_ismi yaz.
Klasörün oluşacak.
Shell00 projenin dosyalarını bu klasör içerisinde yapacaksın.

Şimdi shell00 sayfamdan bu projenin ayrıntılarına bakabilirsin.
Bitirdikten sonra buraya geri dönebilirsin.

En son projen bitince, projeni pushlamalısın.
Bunun için terminalde bu kalsörünün içerisine gel.
Terminale git status yaz.
Oluşturduğun klasör ve dosyalar kırmızı bir şekilde gözükecek.
Şimdi git add . yaz.
Şimdi git status yaz.
Tüm klasör ve dosyaların artık yeşil gözükecek.
Şimdi git commit -m "commit_mesajın" yaz.
Ve son olarak git push yaz.
Artık dosyalarını gönderdin. Bu adımları tekrar tekrar yapabilirsin.
Projenin bittiğinden eminsen ve pushladıysan, intrada proje sayfasında set finished butonuna tıkla.
Artık 2 tane defense tarihi seçmelisin.
Bu zamanlarda, havuzdan iki kişi gelecek ve seni değerlendirecek.
Korkma bu çok basit ve sürekli olacak bir şey. Sen de başkalarını değerlendirmelisin.
Intrada Manage slots yazan yere tıkla.
Boş olduğun zamanları seç ve sistemin sana birilerini göndermesini bekle.
Sistem sana birilerini atadığı zaman gidip o kişileri değerlendireceksin.
Bu sayede evo puanların artacak. Evo puanı, değerlendirildiğin zaman azalır. Değerlendirdiğin zaman artar.
Zamanla projeler zorlaşacak ve evo puanı kasman da zorlaşacak.
Onun için shell00'da mümkünse en az 10 evo puanı kas.
Zor değil. Gerekirse 2 3 gününü buna ayır. Havuzun sonunda bana dua edeceksin.
